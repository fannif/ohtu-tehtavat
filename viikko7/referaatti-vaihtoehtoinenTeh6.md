### Referaatti Kalle Ilveksen kandidaattityöstä Scrumban-menetelmän käyttö ketterässä ohjelmistokehityksessä

Ketterä ohjelmistokehitys on 2000-luvun puolella tullut ohjelmistotuotannossa koko ajan suositummaksi. Menetelmän oleellisin sisältö on julistettu vuonna 2001. Ketterässä ohjelmistokehityksessä painotetaan muiden muissa kanssakäymistä ja muutokseen reagoimista.

Scrum on eräs iteratiivinen ja inkrementaalinen ohjelmistotuotantomenetelmä, jossa pyritään välttämään vesiputousmallin suurimpia ongelmia. Scrumissa on käytössä Kaikki kerralla -malli. Kanban puolestaan on ohjelmistotuotantomenetelmä, jota ei jaeta iteraatioihin. Prosessin eteneminen on enemmän kehitysryhmän käsissä. Kanbanissa pyritään siihen, että kehitysryhmä parantaa jatkuvasti käytänteitään sekä pitää keskeneräisen työn määrän rajallisena kanban-taulua hyödyntämällä.

Scrumban on Scrumin ja Kanbanin periaatteista muodostettu välimuoto, joka soveltuu kehitysympäristöihin, joissa tilanteet eivät ole kovin ennalta-arvattavia. Scrumin iteraatioiden aikarajoitteisuus voi nimittäin aiheuttaa ongelmia arvaamattomassa ympäristössä, ja Kanbanin ongelmaksi voi puolestaan muodostua, että ohjelmistotuotanto on liian vapaamuotoista.

Scrumbanissa on säilytetty Kanbanin periaate jatkuvasta suunnittelusta sekä Scrumiin kuuluvia erimuotoisia tapaamisia. Scrumbanissa asetetaan eri mittaisia aikatavoitteita niin sanottuihin ämpäreihin, jotka symboloivat eri aikavälejä. Ämpärissä olevan suunnitelman tarkkuus vaihtelee aikavälin pituuden mukaan. Scrumbania on hyödynnetty esimerkiksi viiden ylläpitäjän ryhmän ylläpitoprojektissa.
