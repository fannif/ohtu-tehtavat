### Viikko 5, tehtävä 6: Retrospektiivitekniikat

Start, Stop, Continue, More of, Less of Wheel ja Glad, Sad, Mad ovat melko erityylisiä retrospektiivitekniikoita. Vaikka molemmissa on tarkoitus tarkastella, tehdään se niissä melko eri tavoilla.

Start, Stop, Continue, More of, Less of Wheel -retrospektiivissä aikaa käyetään alle puoli tuntia. Tarkoituksena on piirtää kaikkien nähtäville “pyörä”, jossa on viisi saraketta: Start, Stop, Continue, More of ja Less of. Eri sarakkeisiin merkitään niiden nimien mukaisesti, mitä tiimin mielestä kannattaisi viime sprintin perusteella ensi sprintissä aloittaa, lopettaa, jatkaa, lisätä tai vähentää. Esimerkiksi More of -sarakkeeseen voidaan sijoittaa jokin hyväksi todettu toimintamalli, jonka hyödyntämistä haluttaisiin lisätä. Yli kahdeeksan hengen ryhmät kannattaa lisätä pienempiin ryhmiin, jotka jokainen keskittyvät yhteen ohjelmistotuotannon osaalueeseen (esimerkiksi testaukseen), ja piirtävät ja täyttävät omat pyöränsä. Tämän jälkeen ryhmät katselevat myös toistensa pyöriä ja voivat tehdä niihin lisäyksiä.

Glad, Sad, Mad -retrospektiivitekniikka lähestyy asiaa hiukan eri kulmasta, mutta osittain samalla periaatteella. Tässä menetelmässä käytetään edellistä enemmän aikaa, enimmillään tunti. Tiimin jäsenet tekevät sprintin aikana havaintoja, jotka he kategorisoivat luokkiin Glad, Sad ja Mad sen mukaan, ovatko havainnot tehneet jäsenen iloiseksi, surulliseksi vai vihaiseksi. Sitten retrospektiivissa nämä asiat laitetaan taululle esille oman kategoriansa alle, ja samaan aiheeseen liittyvät havainnot siirretään omiksi kokonaisuuksiksiin. Tämän jälkeen tiimi äänestää, mitkä asiat koetaan kaikkein tärkeimmiksi. Aiheita käydään lopuksi läpi tärkeimmästä vähiten tärkeään, kunnes käsiteltävät aiheet loppuvat tai tunti on käytetty loppuun.

Molemmissa tekniikoissa siis lajitellaan ja käsitellään positiivisia ja negatiivisia asioita, joita on havaittu sprintin aikana. Retrospektiivien pituus on kuitekin eri tekniikoissa erilainen, ja myös käytettävät kategoriat havainnoille ovat erilaiset.

